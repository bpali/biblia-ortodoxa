# Psalmi - 127

1. Fericiţi toţi cei ce se tem de Domnul, care umblă în căile Lui. 

2. Rodul muncii mâinilor tale vei mânca. Fericit eşti; bine-ţi va fi! 

3. Femeia ta ca o vie roditoare, în laturile casei tale; fiii tăi ca nişte vlăstare tinere de măslin, împrejurul mesei tale. 

4. Iată, aşa se va binecuvânta omul, cel ce se teme de Domnul. 

5. "Te va binecuvânta Domnul din Sion şi vei vedea bunătăţile Ierusalimului în toate zilele vieţii tale. 

6. Şi vei vedea pe fiii fiilor tăi. Pace peste Israel! 

