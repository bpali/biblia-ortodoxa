# Psalmi - 119

1. Către Domnul am strigat când m-am necăjit şi m-a auzit. 

2. Doamne, izbăveşte sufletul meu de buzele nedrepte şi de limba vicleană. 

3. Ce se va da ţie şi ce vei câştiga de la limba vicleană? 

4. Săgeţi ascuţite cu cărbuni aprinşi trase de Cel puternic. 

5. Vai mie, că pribegia mea s-a prelungit, că locuiesc în corturile lui Chedar! 

6. Mult a pribegit sufletul meu. 

7. Cu cei ce urau pacea, făcător de pace eram; când grăiam lor, se luptau cu mine în zadar. 

