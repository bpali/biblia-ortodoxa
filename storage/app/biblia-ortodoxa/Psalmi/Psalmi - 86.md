# Psalmi - 86

1. Temelia Sionului pe munţii cei sfinţi. Domnul iubeşte porţile Sionului, mai mult decât toate locaşurile lui Iacob. 

2. Lucruri mărite s-au grăit despre tine, cetatea lui Dumnezeu. 

3. Îmi voi aduce aminte de Raav şi de Babilon, între cei ce mă cunosc pe mine; şi iată cei de alt neam şi Tirul şi poporul etiopienilor, aceştia acolo s-au născut. 

4. Mamă va zice Sionului omul şi om s-a născut în el şi Însuşi Cel Preaînalt l-a întemeiat pe el. 

5. Domnul va povesti în cartea popoarelor şi a căpeteniilor acestora, ce s-au născut în el. 

6. Că în Tine este locaşul tuturor celor ce se veselesc. 

